---
permalink: /about/
title: "Cenni biografici"
excerpt: "di cui (non) si sentiva il bisogno."
modified: 2016-11-23
---

{% include base_path %}

## In Breve

<img src='/images/logo.png' alt='Xab Logo'>

Svezzato da Final Fantasy, Dylan Dog, il Web 1.5, Bakunin e Faith No More.
In TV tifa Gazebo, nel basket Cantù. Quando può (e riesce) usa Linux.

Venera il vino, il gentil sesso, le Storie e Neil Gaiman.

## ORIGINI

<figure>
<img src='/images/albavilla.jpg' alt='Albavilla'>
</figure>

Sono nato in quella _ridente_ e inquinatissima area chiamata Brianza, ma fortunatamente presso il confine svizzero: in altri tempi mi avrebbero definito un [_mat de vila_](https://it.wikipedia.org/wiki/Albavilla).

### TRASLOCHI

Durante la mia vita ho vissuto un po’ ovunque: un paio d’anni nella provincia di **Milano**, circa tre in **Argentina** (nella splendida **Mar del Plata**) un altro paio in quel di **Fiumefreddo di Sicilia** (terra d’origine della mia cara nonna materna), circa sei a Genova.

Dal 2014 al 2016 ho vissuto in un paesino della bassa Brianza sito giusto una manciata di chilometri a nord della malvagia Milano.

Nel momento in cui scrivo, sono tornato a Genova in pianta stabile (più o meno).

### VIAGGI

Traslochi a parte ho viaggiato un bel po’, sopratutto nell’Europa Mediterranea ed il Nord-Africa (Francia, Spagna, Grecia, Tunisia, Egitto…).

-----

## PASSIONI

Tra le passioni più grandi [(che non richiedono censure da parte della polizia postale e sono riassumibili così)](http://biografieonline.it/img/bio/Scarlett_Johansson_4.jpg) direi che si annoverano **musica, videogiochi, letteratura, fumetti, animazione** e una buona dose di amore per **esoterismo, teologia, storia e tanta (troppa) poltica**, più tantissime altre cose che sul momento non mi ricordo.

Il mio mantra è sempre stato quanto scritto dal buon Blaise Pascal:

> È assai più bello sapere un po' di tutto che saper tutto di una cosa

### POLITICA

Eticamente sarei vicino all’**anarco-indivdualismo**, ma essendo un tipo pragmatico, dovendo scendere a patti col collettivo (il mondo in cui volenti o nolenti viviamo) possiamo dire che **ho una visione genericamente socialista e sinistrosa dell’esistenza, seppur con diverse tendenze libertarie.**

Internettianamente parlando, direi che sono blandamente dalle parti del [**Crypto-anarchismo.**](https://en.wikipedia.org/wiki/Crypto-anarchism).

### SPORT

Non mi piace il Calcio sopratutto per come lo si vive (e si gioca) in Italia, però da bimbo confesso di aver adorato **Roberto Baggio, Zinedine Zidane, Gianluca Zambrotta, Beppe Bergomi e George Weah.**

Per il resto, tifo sporadicamente **Pallacanestro Cantù** e sono un umile amante del basket in generale: in termini di NBA ho una vecchia simpatia per i **Chicago Bulls** derivata dall’infanzia Jordaniana, poi Allen Iverson negli anni 2000 mi fece innamorare dei **Philadelphia 76ers**.

### SCRITTURA

Mi diverto **a raccontare storie**, più che realizzare dei veri e propri articoli.

Sarà che “articolo” è un termine sensato ma forse un po’ troppo freddo per i miei gusti… del resto **tendo a scrivere tanto, di getto e correggermi poco** (perché sarei sempre tentato di rifare tutto daccapo), per questo motivo spesso non mi faccio troppi problemi a stuprare la grammatica italiana (per cui comunque non nutro chissà che stima, a livello d’"estetica lessicale").

Amo pure un sacco inventarmi neologismi al volo, molti termini gergo-dialettali e talune forme di slang internettiano (di cui il Dr Manhattan è sommo maestro italico).

### INTERNET

Avendo cambiato molte volte casa, quando sostengo di essere "un cittadino del web" non lo dico tanto per:

se le quattro mura fisiche dove sosta la mia carcassa sono sempre state passeggere, **le lande virtuali** (pur con tutte le loro innumerevoli rivoluzioni) hanno sempre rappresentato **un'affettuosa costante nella mia esistenza.**